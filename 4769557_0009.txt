 

VNIVERSITATIS LITTERARIAE
FRIDERICAE GVILELMAE

RECTOR ET SENATVS.

Augusti Boeckhii nuper editus opusculorum liber quartus, qui prooemia
ab eo iussu et auctoritate universitatis lectionum academicarum tabulis
praemissa complectitur, mirum quantum legentis animum tenet iuvatque:
cum enim quae ille longo temporis tractu eadem certis intervallis rede-
unte opportunitate scripserat, nunc uno volumine comprehensa legantur,
fortasse magis etiam nunc quam tum cum orta sunt singularem eius viri
eloquentiam produnt, qui sive commilitones quod saepe faciebat ad lit-
terarum studia admonebat excitabatque sive ex copiosissimo eruditionis
penu promebat quo litteras antiquas illustraret, pariter admiramur fe-
licis ingenii vim laetamque nullaque acrimonia tinctam dicendi disputan-
dique venustatem. Postea senescente iam Boeckhio Carolo LachmannÂ«)
idem scribendi officium insignia aliquot doctrinae et acuminis specimina
fere invito elicuit. Sed tertius qui successit Mauricius Hauptius etsi non-
numquam urgentem scribendi neces-sitatem accusabat, tamen non sine
amore quodam hoc genus disserendi coluisse facile creditur, quo viginti
per annos usus est ita, ut peragrans in quibus dominabatur litteras tam
graecas romanasque quam germanicas scriptorum praecipue lectionem
multis partibus aut feliciter emendando aut accurate explicando adiuvaret
severitasque artis quid a lusibus ingenii distaret exemplo edoceret. Cuius
viri post flebilem obitum noluimus hunc prooemia-ndi morem ab ipsis na-

talibus universitatis durantem magnisque nominibus luculentisque exemplis
. , 1*

